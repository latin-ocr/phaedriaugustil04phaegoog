42 PHAEDRI FABVLARVM

EABVLA XXII.
DE SIMONIDE.

Homo doctus in se semper divitias hahet.
Simonides, qui scripsit egregium melos,
Quo paupertatem sustineret facilius,
Circum ire eoepit urbes Asiae nobiles,
Mercede accepta laudem victorum canens. o
· Hoc genere quaestus postquam locuples factus est,
Redire in patriam voluit cursu pelagio;
Erat autem, ut aiunt, natus in Cia insulsa
Ascendit navem, quam tempestas horrida
Simul et vetustas medio dissolvit mari. 1o
lli zonas, illi res pretiosas colligunt,
Subsidium vitae. Quidam curiosior:
Simonide, tu ex opibus nil sumis tuisi
Mecum, inquit, mea sunt cuncta. 'luno pauci enatant,
Quia plures onere degravati perierant. 16
Praedones adsunt, rapiunt, quod quisque extulit,
Nudos relinquunt. Forte Clazomenae prope
Antiqua luit urbs, quam petierunt naufragi.
Hic litterarum quidam studio deditus,
Simonidis qui saepe versus legerat
Eratque absentis admirator maximus,
Sermone ab ipso cognitum cupidissime
Ad se recepit; veste, nummis, familia
Hominem exornavit. Ceteri tabulam suam
Portant rogantes victum. Quos casu obvios 25
Simonides ut vidit: Dixi, inquit, mea
Mecum esse cuncta; vos quod rapuistis, perit.

uAnvnA xxm. ’
MONS PARTVRIENS.

Mons parturibat, gemitus inmanes ciens,
Eratque in terris maxima exspectatio.
At ille murem peperit. Hoc scriptum esttibi,
Qui, magna cum minaris, extricas nihil.

 

